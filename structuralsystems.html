<!DOCTYPE html>
<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=UTF-8">
<meta name="description" content="وب سایت شخصی حمید سلطانی محمدی">
<meta name="keywords" content="سازه ها، فولاد، بتن، طراحی لرزه ای، قاب خمشی، مهاربند، میراگر، دیوار برشی، مهاربند کمانش تاب، جداساز پایه">
<meta name="author" content="Hamid Soltani Mohammadi">
<title>
	درباره سازه ها ...
:
روش های نوین طراحی لرزه ای
</title>
<link rel="stylesheet" type="text/css" href="style.css">
<script type="text/javascript" src="scripts.js"></script>
</head>

<body onload="putfields();">
<div class="nav-bar">
	<div class="container">
		<span id="topbar"></span>
	</div>
</div>
 
<div class="content-wrapper">
	<div class="bit-75">
		<h1>
			روش های نوین طراحی لرزه ای
		</h1>
		<p>
طراحی ساختمانهای لرزه تاب طی سالهای اخیر پیشرفت چشمگیری داشته است. برخورد سنتی با طراحی ساختمانها مبتنی بر تأمین سختی و مقاومت بالا، جای خود را به برخورد مدرن كه جذب و اتلاف انرژی در آن نقش تعیین كننده دارد داده است. روشهای نوین با به كارگیری جزئیات مناسب اتلاف كننده انرژی در سازه، مصالح مصرفی در سازه را به نحو قابل توجهی كاهش داده و علاوه بر توجیه اقتصادی مناسب، رفتار سازه و ارضای معیارهای عملکردی در آنها را بهبود می‌بخشد.
<blockquote>
سیستمهای لرزه بر مورد استفاده در بهسازی لرزه‌ای شامل سیستمهای متعارف و سیستمهای کنترل غیر فعال و فعال هستند.
سیستمهای متعارف شامل سیستمهای سخت، نیمه سخت و نرم می باشند.
 سیستمهای کنترل غیر فعال و فعال شامل جداسازهای پایه، میراگرها، جرم‎های تنظیم ‎کننده و سیستمهای كنترل فعال می باشند. 
</blockquote>
سیستمهای سخت که سختی مناسبی جهت کنترل تغییر شکلها دارند، شامل مهاربند هم محور (CBF)، دیواربرش بتنی معمولی، دیوار برشی بتنی ویژه، میانقابهای بنایی، میانقابهای مسلح، مهاربند کمانش تاب (BRBF)، دیوار برشی فلزی (SPSW) و دیوار برشی کامپوزیت می باشند. میانقابها با مقاومت و شکل پذیری نسبتا کم در ساختمانهای کوتاه مرتبه کاربرد دارند. مهاربندهای هم محور و دیوارهای برشی بتنی در انواع ساختمانها استفاده می شوند و در ساختمانهای میان مرتبه و بلند مرتبه در ترکیب با قاب های خمشی به کار می روند. مهاربند کمانش تاب و دیوار برشی فلزی با مقاومت و شکل پذیری بالا کاربرد روزافزون در طراحی ساختمانهای لرزه بر یافته اند.
<br>
سیستمهای نیمه سخت شامل مهاربندهای واگرا یا برون محور (EBF) و مهاربندهای ADAS هستند که از اتلاف انرژی مناسبی برخوردار هستند.
<br>
سیستمهای نرم شامل انواع قاب خمشی می باشند که می توانند با شکل پذیری کم، متوسط و زیاد تحت نامهای قابهای معمولی، متوسط و ویژه طراحی شوند.
<br>
سیستمهای کنترل غیر فعال و فعال شامل جداسازهای پایه، میراگرها، جرم‎های تنظیم ‎کننده و سيستمهاي كنترل فعال می باشند. جداسازهای پایه شامل جداساز های الاستومریک مسلح و جداسازهای دارای میرایی بالا دارای مکانیزم کاهش انرژی ورودی زلزله هستند و به نحو موثری برای مقاوم سازی ساختمانهای کوتاه مرتبه سخت مورد استفاده قرار می گیرند. میراگرها دارای انواع ويسكوز، اصطکاکی، فلزي (هيسترتيك) و فلزی – پلی مری هستند و انرژی ورودی زلزله را به نحو موثری جذب می کنند. جرم های تنظیم کننده شامل جرم های سخت (TMD) و جرم های مواج (LMD) هستند که با تغییر خصوصیات دینامیکی سیستم انرژی ورودی زلزله را به طور قابل ملاحظه کاهش می دهند. سیستم های کنترل فعال با پردازش لحظه ای و تغییر خصوصیات لحظه ای سازه مانند سختی، مقاومت و میرایی نیروهای ناشی از زلزله را در سازه کاهش می دهند.
<br>
به موازات پيشرفت سيستم‌هاي لرزه‌ بر، روشهاي طراحي و تحليل پيشرفت قابل ملاحظه‌اي داشته‌اند. اين روشها رفتار مصالح و اعضا را با دقت بالايي مدل ‌سازی می کنند و اثرات زلزله به صورت واقعیتري به سازه اعمال میشود. 
<br>
اين روشها راه را براي بهسازي لرزه‌اي ساختمانهاي موجود هموار نموده‌اند. بهسازي لرزه‌اي سازه‌ها با روشهاي سنتي اغلب منجر به ارائه طرحهاي غيراقتصادي و غيراجرايي میگردد، در حالي که با اعمال روشهاي جديد از حجم عمليات اجرايي کاسته شده، طرحهاي بهسازي از توجيه اقتصادي برخوردار میگردد. اين روشها در دستورالعملها و آئين‌نامه‌هاي جدید مانند ATC40  و  Fema356 مورد استفاده قرار گرفته‌اند در اين حالت تحليل سازه‌ها عمدتاً به روش غير خطي انجام میشود که شامل تحليل‌هاي استاتيکي بار افزون (Push Over) و تحليل‌هاي ديناميکي تاريخچه زماني غيرخطي (Nonlinear Time History) میباشد. پس از انجام تحليل‌ها، کنترل اعضا با توجه به معيارهاي پذيرش غيرخطي انجام مي شود. 
<br>
در تحليل استاتيکي غيرخطي با در نظر گرفتن مشخصات غيرخطي مصالح و هندسه، مدل سازه‌اي با الگوهاي نيرويي قابل انتظار در زلزله، بارگذاري میشود. اين بارگذاري به صورت مرحله به مرحله و افزاينده اعمال میشود. با افزايش بارگذاري، رفتار سازه وارد محدوده غیرخطی میشود در اين حالت منحني برش پايه ساختمان نسبت به تغيير مکان نقطه کنترلي (معمولاً مرکز جرم تراز بام) يک نمودار غيرخطي است اين منحني نمايانگر ظرفيت سازه است و با منحني طيف طرح زلزله که نمايانگر حداکثر نيروهاي وارده در تراز طراحي زلزله با توجه به ويژگيهاي ساختگاه است مقايسه و نقطه تقاطع نشان دهنده حداکثر برش پايه و تغيير مکان مورد انتظار تحت اثر زلزله طراحي میباشد. در اين نقطه عملکرد اعضا بررسي و معيارهاي پذيرش آنها کنترل میگردد. 
<br>
در تحليل ديناميکي غيرخطي با اعمال شتاب نگاشت‌هاي طراحي که متناسب با ساختگاه و تراز زلزله طرح انتخاب شده است در نظر گرفتن رفتار غيرخطي در اعضا و اتصالات، عملکرد اعضا در پايان تاريخچه زماني زلزله بررسي و معيار پذيرش آنها کنترل میگردد.
		</p>
	</div>	
	
	<div class="bit-25">		
		<span id="sidebar"></span>
	</div>
</div>

<footer class="footer">
<div class="container">
	<div class="bit-75">
		<span id="mainfooter"></span>
	</div>
	<div class="bit-25">
		<span id="sidefooter"></span>		
	</div>
</div>
</footer>
</body>
</html>