<!DOCTYPE html>
<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=UTF-8">
<title>
	درباره سازه ها ...
</title>
<link rel="stylesheet" type="text/css" href="style.css">
</head>

<body>
<div data-collapse="medium" data-animation="default" data-duration="400" data-contain="1" class="w-nav navigation-bar">
	<div class="w-container">
		<a href="#" class="w-nav-brand site-name-link"><div class="site-name">
			درباره سازه ها ...
		</div></a>
		<nav role="navigation" class="w-nav-menu navigation-menu">
			<a style="max-width: 940px;" href="#" class="w-nav-link nav-link w--current">
				
			</a>
		</nav>
		<nav role="navigation" class="w-nav-menu navigation-menu">
			<a style="max-width: 940px;" href="index.html" class="w-nav-link nav-link w--current">
				خانه
			</a>
		</nav>			
		<nav role="navigation" class="w-nav-menu navigation-menu">
			<a style="max-width: 940px;" href="about.html" class="w-nav-link nav-link w--current">
				درباره
			</a>
		</nav>		
	</div>
</div>

<div class="content-wrapper">
	<div class="w-container">
		<div class="w-dyn-list"><div class="w-dyn-items"><div class="w-dyn-item"><div class="post-wrapper"><div>
			<a class="w-inline-block blog-title-link" href="#"><h1 class="blog-title">
				روش های نوین طراحی لرزه ای
			</h1></a>
			<div class="post-info-wrapper">
				<div class="post-info">
					تیر 1395
				</div>
				<div class="post-info">|</div>
				<a class="post-info when-link" href="#">
					سازه ها
				</a>
			</div>
			<p class="post-summary">
طراحي ساختمانهاي لرزه تاب طي سالهاي اخير پيشرفت چشمگيري داشته است. برخورد سنتي با طراحي ساختمانها مبتني بر تأمين سختي و مقاومت بالا، جاي خود را به برخورد مدرن كه جذب و اتلاف انرژي در آن نقش تعيين كننده دارد داده است. روشهاي نوين با به كارگيري جزئيات مناسب اتلاف كننده انرژي در سازه، مصالح مصرفي در سازه را به نحو قابل توجهي كاهش داده و علاوه بر توجيه اقتصادي مناسب، رفتار سازه و ارضای معيارهاي عملکردی در آنها را بهبود مي‌بخشد.
<br>
سیستمهای لرزه بر مورد استفاده در بهسازي لرزه‌اي شامل سیستمهای متعارف و سیستمهای کنترل غیر فعال و فعال هستند.
<br>
سیستمهای متعارف شامل سیستمهای سخت، نیمه سخت و نرم می باشند.
<br>
سیستمهای سخت که سختی مناسبی جهت کنترل تغییر شکلها دارند، شامل مهاربند هم محور (CBF)، دیواربرش بتنی معمولی، دیوار برشی بتنی ویژه، میانقابهای بنایی، میانقابهای مسلح، مهاربند کمانش تاب (BRBF)، دیوار برشی فلزی (SPSW) و دیوار برشی کامپوزیت می باشند. میانقابها با مقاومت و شکل پذیری نسبتا کم در ساختمانهای کوتاه مرتبه کاربرد دارند. مهاربندهای هم محور و دیوارهای برشی بتنی در انواع ساختمانها استفاده می شوند و در ساختمانهای میان مرتبه و بلند مرتبیه در ترکیب با قاب های خمشی به کار می روند. مهاربند کمانش تاب و دیوار برشی فلزی با مقاومت و شکل پذیری بالا کاربرد روزافزون در طراحی ساختمانهای لرزه بر یافته اند.
<br>
سیستمهای کنترل غیر فعال و فعال شامل جداسازهای پایه، میراگرها، جرم‎های تنظیم ‎کننده و سيستمهاي كنترل فعال می باشند. جداسازهای پایه شامل جداساز های الاستومریک مسلح و جداسازهای دارای میرایی بالا دارای مکانیزم کاهش انرژی ورودی زلزله هستند و به نحو موثری برای مقاوم سازی ساختمانهای کوتاه مرتبه سخت مورد استفاده قرار می گیرند. میراگرها دارای انواع ويسكوز، اصطکاکی، فلزي (هيسترتيك) و فلزی – پلی مری هستند و انرژی ورودی زلزله را به نحو موثری جذب می کنند. جرم های تنظیم کننده شامل جرم های سخت (TMD) و جرم های مواج (LMD) هستند که با تغییر خصوصصیات دینامیکی سیستم انرژی ورودی زلزله را به طور قابل ملاحظه کاهش می دهند. سیستم های کنترل فعال با پردازش لحظه ای و تغییر خصوصیات لحظه ای سازه مانند سختی، مقاومت و میرایی نیروهای ناشی از زلزله را در سازه کاهش می دهند.
<br>
به موازات پيشرفت سيستم‌هاي لرزه‌ بر، روشهاي طراحي و تحليل پيشرفت قابل ملاحظه‌اي داشته‌اند. اين روشها رفتار مصالح و اعضا را با دقت بالايي مدل ‌سازی می کنند و اثرات زلزله به صورت واقعي‌تري به سازه اعمال مي‌شود. اين روشها راه را براي بهسازي لرزه‌اي ساختمانهاي موجود هموار نموده‌اند. بهسازي لرزه‌اي سازه‌ها با روشهاي سنتي اغلب منجر به ارائه طرحهاي غيراقتصادي و غيراجرايي مي‌گردد، در حالي كه با اعمال روشهاي جديد از حجم عمليات اجرايي كاسته شده، طرحهاي بهسازي از توجيه اقتصادي برخوردار مي‌گردد. اين روشها در دستورالعملها و آئين‌نامه‌هاي جدید مانند ATC40  و  Fema356 مورد استفاده قرار گرفته‌اند در اين حالت تحليل سازه‌ها عمدتاً به روش غير خطي انجام مي‌شود كه شامل تحليل‌هاي استاتيكي بار افزون (Push Over) و تحليل‌هاي ديناميكي تاريخچه زماني غيرخطي (Nonlinear Time History) مي‌باشد. پس از انجام تحليل‌ها، كنترل اعضا با توجه به معيارهاي پذيرش غيرخطي انجام مي شود. در تحليل استاتيكي غيرخطي با در نظر گرفتن مشخصات غيرخطي مصالح و هندسه، مدل سازه‌اي با الگوهاي نيرويي قابل انتظار در زلزله، بارگذاري مي‌شود. اين بارگذاري به صورت مرحله به مرحله و افزاينده اعمال مي‌شود. با افزايش بارگذاري، رفتار سازه وارد محدوده غیرخطی مي‌شود در اين حالت منحني برش پايه ساختمان نسبت به تغيير مكان نقطه كنترلي (معمولاً مركز جرم تراز بام) يك نمودار غيرخطي است اين منحني نمايانگر ظرفيت سازه است و با منحني طيف طرح زلزله كه نمايانگر حداكثر نيروهاي وارده در تراز طراحي زلزله با توجه به ويژگيهاي ساختگاه است مقايسه و نقطه تقاطع نشان دهنده حداكثر برش پايه و تغيير مكان مورد انتظار تحت اثر زلزله طراحي مي‌باشد. در اين نقطه عملكرد اعضا بررسي و معيارهاي پذيرش آنها كنترل مي‌گردد. در تحليل ديناميكي غيرخطي با اعمال شتاب نگاشت‌هاي طراحي كه متناسب با ساختگاه و تراز زلزله طرح انتخاب شده است در نظر گرفتن رفتار غيرخطي در اعضا و اتصالات، عملكرد اعضا در پايان تاريخچه زماني زلزله بررسي و معيار پذيرش آنها كنترل مي‌گردد.

			
			</p>
		</div></div></div></div></div>
	</div>
</div>
<footer class="w-section footer">
	<div class="w-container">
		<div>
			<div class="w-row">
				<div class="w-col w-col-8">
					<div class="social-link-group">
						<a href="index.html">
							خانه
						</a>
						-
						<a href="about.html">
							درباره
						</a>						
					</div>					
				</div>				
				<div class="w-col w-col-4 w-clearfix align-content-right">
					<a href="#header" class="footer-link">
						بازگشت به بالا
					</a>
				</div>
			</div>
		</div>
	</div>
</footer>
</body>
</html>
