<!DOCTYPE html>
<html xmlns="http://www.w3.org/1999/xhtml">
<head>
<meta http-equiv="content-type" content="text/html; charset=UTF-8">
<meta name="description" content="وب سایت شخصی حمید سلطانی محمدی">
<meta name="keywords" content="سازه ها، فولاد، بتن، طراحی لرزه ای، قاب خمشی، مهاربند، میراگر، دیوار برشی، مهاربند کمانش تاب، جداساز پایه">
<meta name="author" content="Hamid Soltani Mohammadi">
<title>
	درباره سازه ها ...
:
مهاربندهای کمانش تاب
</title>
<link rel="stylesheet" type="text/css" href="style.css">
<script type="text/javascript" src="scripts.js"></script>
</head>

<body onload="putfields();">

<span id="topbar"></span>
 
<div class="content-wrapper">
	<div class="bit-75">
		<h1>
			مهاربندهای کمانش تاب
		</h1>
		<p>
مهاربندهای همگرا اعضای بسیار موثری در کاهش تغییر مکانهای جانبی و افزایش سختی و مقاومت جانبی ساختمانهای فولادی محسوب می گردند. ولی عملکرد آنها در زلزله های اخیر نشان می دهد که این نوع مهاربند در حرکات لرزه ای خیلی زود دچار کمانش و زوال کارآیی می گردد.
<br>
مهاربندهای کمانش تاب، مانند مهاربندهای همگرای متعارف در ساختمانها مورد استفاده قرار می گیرند، اما با به کارگیری جزئیات مناسب در اعضای مورب مهاربندی از كمانش آنها جلوگیری می‌شود. به این ترتیب رفتار مهاربند در بارگذاری چرخه ای زلزله به نحو قابل ملاحظه‌ای بهبود می‌یابد. از سوی دیگر با طراحی به نحوی که در هنگام زلزله طرح، هسته مهاربند در فشار و کشش، جاری شود، اتلاف انرژی بسیار بالاتری نسبت به مهاربندهای هم محور متعارف تحت زلزله مشابه قابل حصول است. در واقع این امر مهاربند کمانش تاب را به یک میراگر هیسترتیک موثر تبدیل می سازد. بخش جاری شونده مهاربندهای کمانش تاب از مقاطع فولادی با سطح مقطع کوچک مانند تسمه، سپری یا صلیبی تشکیل شده، كه نقش فیوز را در زلزله ایفا می کنند. این اجزا در یك غلاف فولادی نسبتاً قطور قرار گرفته‌اند. غلاف با ماده غیر قابل انعطافی مانند بتن پر شده، بین هسته و ماده پرکننده یک پوسته نازک از مواد جدا کننده از جنس لاسیتک سیلیکون یا مواد مشابه آن قرار دارد. بخش کمانش تاب تمام طول یا بخشی از طول عضو قطر یا مورب در مهاربندها را تشکیل می دهد که در حالت دوم جزء کمانش تاب مانند یک میراگر در طول عضو مورب نصب می گردد. 
<br>
<figure>
	<img src="brbfdetails.png">
	<figcaption>
انواع، جزئیات و رفتار مهاربندهای کمانش تاب 
	</figcaption>
</figure>
		</p>
	</div>	
	
	<span id="sidebar"></span>
	
</div>

<span id="botbar"></span>

</body>
</html>